[{"id":"8dqbfc6uclnndvism","title":"طرز تهیه بورانی کدو حلوایی","banner":"https://rezim.ir/wp-content/uploads/2023/04/bba50672878cf972e0e3afd2b4eb9f75__charsoogh-1.jpg","category":"پیش غذا و سایر مخلفات","city":"بین المللی","content":"\n\t\t\t\t\t\t\t\t\n\t            بورانی کدو حلوایی یکی از بورانی های بین المللی خوشمزه و ساده است که با مواد مختلفی تهیه می شود، برای مشاهده آموزش کامل و مرحله به مرحله طرز تهیه کدو حلوایی بورانی با سایت آموزش آشپزی رضیم همراه باشید.\nمواد لازم برای ۴ نفر\n\n\nکدو حلوایی ۱ عدد کوچک\nسیر ۲ حبه\nماست ۱ پیمانه\nنعناع خشک ۱ قاشق چایخوری\nنمک و فلفل سیاه به مقدار کافی\nطرز تهیه بورانی کدو حلوایی\n\n\nمرحله اول\nبرای تهیه بورانی کدو حلوایی خوشمزه و سنتی در ابتدای کار کدو را از وسط باز کرده و دانه های آن را جدا می کنیم. در مرحله بعد پوست کدو را کاملاً جدا کرده و همراه با یک لیوان آب در قابلمه مناسبی بریزید.\nمرحله دوم\nدر این مرحله قابلمه را روی حرارت زیاد می گذاریم تا آب داخل آن شروع به جوشیدن کند. بعد از به جوش آمدن آب، حرارت را کمی کم کنید و اجازه دهید کدو حلوایی کاملا بپزد و نرم شود.\nمرحله سوم\nبعد از پخت کامل کدوها اجازه دهید آب داخل قابلمه کاملا کشیده شود سپس قابلمه را از روی حرارت بردارید. بعد از اینکه کدو حلوایی کمی خنک شد با همزن یا همزن دستی آن را پوره کنید.\nمرحله چهارم\nدر این مرحله پوره کدو تنبل را در ظرف مناسبی بریزید سپس سیر را پوست بگیرید و با رنده ریز رنده کنید. در مرحله بعد مقداری نمک و فلفل سیاه اضافه کنید و مواد را خوب هم بزنید تا یکدست شوند.\nمرحله پنجم\nحالا ماست را با نعنا خشک در ظرفی جداگانه مخلوط می کنیم تا یکدست شوند سپس به ظرف حاوی پوره کدو اضافه می کنیم و مواد را خوب هم می زنیم تا بافت آنها یکدست شود.\nمرحله ششم\nاگر می خواهید پوره کدو حلوایی لذیذتر شود، می توانید مقداری مغزها مانند گردوی خرد شده و بادام به بورانی اضافه کنید. در آخر بورانی را در یخچال می گذاریم تا خنک شود سپس سرو میکنیم.\n \n\t\t\t\t\t\t\t"},{"id":"8dqbfc6uclnndvknv","title":"طرز تهیه چیپس ذرت یا ترتیلا","banner":"https://rezim.ir/wp-content/uploads/2023/02/2cd9ba06f9a36c38f59563b13739e4f7__charsoogh-1-1024x744.jpg","category":"پیش غذا و سایر مخلفات","city":"بین المللی","content":"\n\t\t\t\t\t\t\t\t\n\t            به غیر از مدل رایج چیپس که از سیب زمینی تهیه میشود چیپسهای دیگری نیز میتوان تهیه کرد که بسیار خوش طعم و مقوی نیز هستند. یکی از این چیپس ها چیپس ذرت یا ترتیلا است که طرفداران خودش را دارد.\nمواد لازم چیپس ذرت\nآرد ذرت ۱ پیمانه\nآرد سفید ½ پیمانه\nپیاز ۱ عدد کوچک\nسیر ۲ حبه\nآویشن ۱ قاشق چای خوری\nنعناع ۱ قاشق چای خوری\nفلفل قرمز ۱ قاشق چای خوری\nنمک ۱ قاشق چای خوری\nروغن سرخ کردنی به مقدار لازم\nطرز تهیه چیپس ذرت یا ترتیلا\nمرحله اول\nبرای شروع پیاز و سیر را رنده کنید و در یک ظرف بریزید. به سیر و پیاز رنده شده آرد ذرت و آرد سفید و نعنا و ادویه ها را اضافه کنید و هم بزنید تا ترکیب یکدستی ایجاد شود.\nمرحله دوم\nاکنون با اضافه کردن آب سعی کنید تا خمیر منسجمی بدست بیاورید. آب را مرحله به مرحله اضافه کنید و مرتب موارد را مخلوط کرده و ورز دهید تا خمیر حالت یکدست به خود بگیرد.\nاکنون باید خمیر را به سطح صافی مانند میزکار یا روی کابینت یا تخته آشپزی منتقل کنید. قبل از این کار سطح مورد نظر را آردپاشی کنید تا خمیر به آن نچسبد.\nمرحله سوم\nاز وردنه کمک بگیرید تا خمیر را پهن کرده و تا میتوانید آن را نازک کنید. ضخامت خمیر باید متاسب با ضخامت چیپس باشد. چیپس ترتیلا در اصل مثلثی شکل است. پس بهتر است شما هم خمیر را به شکل مثلپ برش بدهید.\nمرحله چهارم\nپس از برش خمیر نوبت به سرخ کردن آن میرسد. ظرف گودی را روی حرارت گذاشته و روغن را در آن میریزیم. به اندازه در ظرف روغن بریزید که خمیر در آن غوطه ور شود. پس از اینکه روغن به خوبی داغ شد خمیرها را یکی یکی داخل روغن انداخته و صبر میکنیم تا سرخ شوند. زمانی که چیپسها ترد و طلایی شدند میتوانید آنها را از روغن خارج کنید.\nمرحله پنجم\nبرای گرفتن روغن اضافی چیپسها پس از خارج کردن از روغن آنها را روی دستمال حوله ای یا دستمال مخصوص جذب روغن بریزید. اکنون چیپس ترتیلا آماده است و شما میتوانید از آن در کنار غذا یا به عنوان میان وعده به همراه ماست موسیر لذت ببرید. نوش جان\n \n\t\t\t\t\t\t\t"},{"id":"8dqbfc6uclnndvmdv","title":"طرز تهیه رول املت اسفناج","banner":"https://rezim.ir/wp-content/uploads/2023/02/0f650c59225acaa1781944982ec5c782__charsoogh-1-1024x1024.jpg","category":"پیش غذا و سایر مخلفات","city":"بین المللی","content":"\n\t\t\t\t\t\t\t\t\n\t            یک غذای سرشار از آهن با اسفناج که میتواند به عنوان یک آیتم بین المللی در پذیرایی های شما بدرخشد. رول املت اسفناج هم غذاست و هم انتخاب مناسبی برای پیش غذا. برای تهیه ی این رول املت با ما همراه باشید.\nمواد لازم رول املت اسفناج برای ۴ نفر\nتخم مرغ ۵ عدد\nاسفناج ۲۰۰ گرم\nپنیر رنده شده ۳۰ گرم\nنمک به میزان لازم\nپنیر فیلادلفیا یا خامه ای ۲۰۰ گرم\nژامبون ۱۰۰ گرم\nطرز تهیه رول املت اسفناج\nمرحله اول\nدر ابتدا اسفناج را به خوبی بشویید و برای پخت به یک قابلمه منتقل کنید و اجازه دهید روی حرارت ملایم کاملا بپزند. اسفناج هنگام پخت آب می اندازد و لازم است صبر کنید تا همه آب آن کاملا کشیده شود.\nمرحله دوم\nبعد از اینکه اسفناج ها کاملا پخته شد آنها را از قابلمه به ظرف دیگری منتقل کنید و به وسیله ی چاقو یا هر ابزار دیگری خردشان کنید. باید حتما اسفناج را به قطعات ریز خرد کنید. یا میتوانید اسفناج را با گوشتکوب بکوبید تا کاملا نرم شود. بعد از آن تخم مرغ ها را بشکنید و به اسفناج اضافه کنید. تخم مرغ و اسفناج را به خوبی با هم مخلوط کنید.\nمرحله سوم\nاز پنیر پیتزا و مقداری نمک استفاده کنید تا مایع املت مزه بگیرد. همه مواد را به خوبی مخلوط کنید تا جایی که مایع املت کاملا یکدست شود.\nمرحله چهارم\nبرای پخت رول املت باید مایع املت را داخل ظرفی متسطیل شکل بریزید و سپس آن را به فر منتقل کنید. دمای فر بهتر است بین 170 تا 180 درجه باشد و اندازه ظرف شما به گونه ای باشد که مایع کاملا آن را بپوشاند و ضخامت املت زیاد نشود. اگر قالب شما نچسب نیست از مقداری روغن استفاده کنید و کف آن را چرب کنید.\nمرحله پنجم\nپس از گذاشتن ظرف املت در فر نیاز به 15 تا 20 دقیقه زمان هست تا پخت کامل انجام شود.\nبعد از اینکه مطمئن شدید املت پخته است آن را از فر خارج کرده و اجازه بدهید در محیط آشپزخانه خنک شود.\nمرحله ششم\nپس از خنک شدن، سطح املت را با ورقه های ژامبون و پنیر فیلادلفیا و یا پنیر گودا بپوشانید. دقت کنید که مواد میانی را به صورت یکنواخت روی سطح رول املت پخش کنید. بعد از این کار املت را میپیچم تا به صورت رولت دربیاید. در ادامه رولت آماده شده را در کاغذ روغنی یا نایلون بپیچید و برای 15 تا 20 دقیقه در یخچال قرار بدهید تا بافت منسجمی بگیرد و آماده ی برش زدن بشود.\nبعد از خارج کردن رول املت از یخچال آن را به اندازه های دلخواه برش بزنید و درون ظرف سرو بچینید.\n \n\t\t\t\t\t\t\t"},{"id":"8dqbfc6uclnndvnhr","title":"طرز تهیه ماست","banner":"https://rezim.ir/wp-content/uploads/2023/04/2ee370674ceaee0d39388bfb36c7f8b2__charsoogh-1-1024x693.jpg","category":"پیش غذا و سایر مخلفات","city":"ایرانی","content":"\n\t\t\t\t\t\t\t\t\n\t            ماست از جمله غذاهای محبوب ما ایرانیان است که اغلب آن را در کنار غذاهای سنتی سرو می‌کنیم. در ادامه می‌توانید این آموزش را در سایت رضیم مشاهده کنید.\n \nمواد لازم ماست\nشیر گوسفندی  ۴ لیتر\nماست  ۴ قاشق غذاخوری\n \nدستور تهیه ماست خانگی\nمرحله اول\nاگرمی‌خواهید یک ماست خوشمزه با بافتی چرب مانند بافت ماست سون داشته باشید باید از شیر گوسفندی با کیفیتی استفاده کنید که چربی آن گرفته نشده باشد؛ یعنی شیر باید بدون بهره‌برداری و دسته اول باشد.\nمرحله دوم\nیک قابلمه مناسب انتخاب کرده و شیر را درون آن ریخته و روی حرارت قرار دهید تا شیر به جوش آید. پس از آن حرارت زیر قابلمه را ملایم کنید و پانزده دقیقه صبر کنید تا شیر روی حرارت ملایم بجوشد. پس از آن شیر را در ظرفی که برای تهیه ماست مناسب است، بریزید.\nمرحله سوم\nاز ظرف سفالی نیز می‌توان برای تهیه ماست استفاده کرد. اجازه دهید دمای شیر به نصف کاهش یافته و به oC45 برسد؛ در حدی که اگر انگشت خود را در شیر وارد کردید، در حد کم احساس سوختگی کنید و دمای شیر زیاد ملایم نباشد.\nمرحله چهارم\nیک کاسه را تا نیمه از شیر پر کرده و چهار قاشق غذاخوری ماست مایه با کیفیت را به آن اضافه کنید و خوب مخلوط کنید تا مواد یک‌دست شوند. در ادامه مخلوط ماست و شیر را به ظرف حاوی شیر اضافه کرده و خوب با هم مخلوط کنید تا موا یک‌دست شوند.\nمرحله پنجم\nدر این مرحله با استفاده از یک پتو یا پارچه ضخیم روی ماست را ببندید و به مدت شش ساعت آن را در این وضعیت نگه دارید. پس از 6 ساعت پتو را از روی ماست باز کنید و آبی را که روی ماست جمع شده است دور بریزید.پس از آن ماست را درون یخچال قرار دهید.\nمرحله ششم\nبرای آنکه ماست کاملا خشک و سفت شود، لازم است که 24 ساعت درون یخچال نگه‌داری شود. در صورتی که ماست چکیده کاملا بدون آب با حالت خامه‌ای دوست دارید، بایستی از یک پارچه تمیز استفاده کرده و ماست را درون آن بریزید تا آب اضافی ماست گرفته شود.\n \n\t\t\t\t\t\t\t"}]