[{"id":"8dqbfc6uclnndxn24","title":"طرز تهیه حلوا رولی با نان میکادو یا لواش","banner":"https://rezim.ir/wp-content/uploads/2023/02/49a0d5e01f7d586d37d18e39c5076989__charsoogh-1-819x1024.jpg","category":"حلوا","city":"ترکیه","content":"\n\t\t\t\t\t\t\t\t\n\t            برای تهیه ی یک حلوا مناسب پذیرایی در مجالس با ما همراه باشید. حلوا رولی یا میکادو یکی از انواع حلوا با ظاهر زیباست.\nمواد لازم حلوای رولی میکادو\nآرد سفید ۱۰۰ گرم\nآرد نخودچی ۱۰۰ گرم\nآرد برنج ۱۰۰ گرم\nروغن مایع ۱۲۵ گرم\nکره ۳۰ گرم\nشکر ۲ پیمانه\nآب ۲ پیمانه\nگلاب ¼ پیمانه\nزعفران دم کرده ۲ قاشق غذاخوری\nنان میکادو یا لواش ۲ عدد\nطرز تهیه حلوا رولی با نان میکادو یا لواش\nمرحله اول\nکار را با آماده کردن شربت حلوا شروع کنید. شکر و آب را روی حرارت بگذارید تا بجوشد و کر حل شود و به غلظت برسد. پس از آن زعفران دم کرده را اضافه کنید و دو دقیقه زمان بدهید تا بجوشد. در آخر گلاب را اضافه کرده و پس از کمی مخلوط کردن حرارت را خاموش کنید.\nمرحله دوم\nآماده سازی حلوا را با تفت دادن آرد شروع کنید. آرد را پیش از تفت دادن الک کنید. بعد از 5 دقیقه آرد برنج را نیز اضافه کنید و به تفت دادن ادامه دهید.\nمرحله سوم\nبعد از 5 تا 10 دقیقه نوبت به اضافه کردن آرد نخودچی میرسد. هر سه آرد را با هم خوب مخلوط کنید و تفت بدهید تا بوی خامی ندهد. سپس روغن مایع اضافه کنید و هم بزنید. بعد از روغن مایع کره را اضافه کنید.\nمرحله چهارم\nبه صورت مداوم باید حلوا را هم بزنید تا آرد گلوله نشود و کاملا با روغن مخلوط شود. زمانی که رنگ آرد به قهوه ای مورد نظرتان رسید نوبت اضافه کردن شربت به حلواست. شربت باید ولرم باید و مرحله به مرحله به آرد اضافه شود. مراقب باشید که مرتب حلوا را هم بزنید تا بافت یکدستی پیدا کند.\nمرحله پنجم\nزمانی که حلوا در وسط تابه جمع شد آماده است. حلوا را با ضخامت مناسب روی نان میکادو پهن کنید و نیم ساعت صبر کنید. در این نیم ساعت نان میکادو نرم میشود و میتوانید آن را به راحتی رول کنید.\nمرحله ششم\nحلوا میکادو را رول کنید و در نایلون بپیچید و در یخچال قرار بدهید. بعد از یک ساعت استراحت در یخچال رول حلوا آماده ی برش زدن است.\nمرحله هفتم\nحلوا را برش زده و در ظرف بچینید. میتوانید مواد حلوا را نصف کرده و از دو نان میکادو استفاده کنید تا ظاهر نهایی رول حلوا شکیل تر باشد. نوش جان\nنکات تهیه حلوا رولتی\nحلوا رولتی با نان لواش\nاگر نان میکاد در دسترس ندارید از نان لواس نرم مناسب سمبوسه برای رولت حلوا استفاده کنید. برای پهن کردن حلوا روی نان لواش بهتر است حلوا داغ نباشد تا نان له نشود. بعد زا پهن کردن حلوا روی نان آن را رول کنید و در یخچال قرار دهید تا خودش را بگیرد و بعد برش بزنید.\n \n\t\t\t\t\t\t\t"},{"id":"8dqbfc6uclnndxo3v","title":"طرز تهیه حلوا شيره انگور","banner":"https://rezim.ir/wp-content/uploads/2022/04/457acf49b7d6001f1969f9cc24c38193__charsoogh-1-823x1024.jpg","category":"حلوا","city":"بین المللی","content":"\n\t\t\t\t\t\t\t\t\n\t            مواد لازم:\nآرد گندم: يك و ٢/٣ پيمانه\nشيره انگور:١پيمانه پر\nگلاب ١/٢ پيمانه\nروغن كرمانشاهي(جايگزين روغن جامد زعفراني)١/٣ پيمانه\nزعفران حل شده در آب ٢ قاشق سوپخوري غليظ\nپودر هل و دارچين ١/٢ قاشق مربا خوري\nطرزتهیه:\nروغن را درظرف ریخته روی حرارت ملایم گذاشته آرد را اضافه کنید و تفت دهید تا خامی آرد گرفته شود وعطرآن بلند شود. پودرهل و دارچین را اضافه کرده ازروی حرارت بردارید. درظرف دیگری شیره و گلاب و زعفران را با هم مخلوط کنید و به تدریج به آرد بو داده اضافه کنید و به سرعت هم بزنید تا آرد گلوله نشود. وقتی حلوا را خوب هم زدید و از ظرف جدا شد حلوا آماده است. می‌توانید آن را در قالب ریخته برگردانید و یا در دیس بریزید و تزيين كنيد.\nپ ن: اين مدل از حلوا با شيره كه آموزشش رو دادم به صورت قالبي هم قابل ارائه هست ولي يه مدل ديگه هم درست ميشه كه حالت كشداري كه طرز تهيه اش با اين روش فرق داره 😊\n\t\t\t\t\t\t\t"},{"id":"8dqbfc6uclnndxpm9","title":"طرز تهیه حلوا نثار","banner":"https://rezim.ir/wp-content/uploads/2023/01/6c49791b40c32408a8687ac54599a680__charsoogh-1-1024x1024.jpg","category":"حلوا","city":"ایرانی","content":"\n\t\t\t\t\t\t\t\t\n\t            حلوا نثار جزء حلواهای لذیذ و سنتی کشور است که در شهرهای گوناگون کشور آن را به روش‌های متفاوتی درست می‌کنند. این حلوا از جمله حلواهای اصیل شهر ارومیه است و جزء شناخته‌شده‌ترین حلواهای این شهر می‌باشد. روش تهیه این حلوا مشابه حلواهای دیگر نیست و تقریبا مشابه شیرینی آن را درست می‌کنند. این حلوای خوشرنگ بیشتر برای مراسم‌های مذهبی تهیه شده و یا به شکل خیرات و نذری آن را پخش می‌کنند. در شهر ارومیه به پودر قند، نثار گفته می‌شود. به همین علت اسم این حلوا نثار است. به منظور یادگیری نحوه تهیه این حلوا با سایت رضیم همراه باشید.\nمواد لازم حلوای نثار\nآرد سفید 2 کیلوگرم\nپودر قند 1 کیلوگرم\nروغن جامد 1 کیلوگرم\nعسل 1 استکان\nگلاب و زعفران به مقدار دلخواه\nکره 100 گرم\nنحوه درست کردن حلوا نثار\nمرحله اول\nبه منظور درست کردن حلوای نثار ارومیه‌ای در مرحله اول گلاب و زعفران درون یک شیرجوش ریخته و آن را بر روی کتری می‌گذاریم تا از طریق گرمای کتری دم کشیده شود. روغن را هم در داخل یک قابلمه ریخته و بر روی گاز با شعله کم می‌گذاریم تا داغ گردد.\nمرحله دوم\nآرد را سه بار الک کرده و در داخل قابلمه می‌ریزیم و به مدت نیم ساعت به صورت پیوسته تفت می‌دهیم تا دیگر بوی خامی ندهد و رنگ آن تغییر کند. سپس گاز را خاموش کرده و پودر قند (نثار) را نیز مثل آرد سه بار الک می‌کنیم.\nمرحله سوم\nبعد پودر قند را به آرد اضافه کرده و آنها را به دست به طور کامل ورز می‌دهیم. دقت کنید که نحوه ورز دادن در کیفیت حلوا خیلی تاثیرگذار می‌باشد. پس از آن کره را هم به مواد اضافه کرده و مجددا قابلمه را بر روی گاز می‌گذاریم تا کره ذوب گردد. سپس گلاب و زعفران را هم به آنها اضافه می‌نماییم.\nمرحله چهارم\nیک بار دیگر مواد را توسط دست خود ورز می‌دهیم. چنانچه مقدار کمی از حلوا را برداشته و مواد از هم متلاشی نشود و دارای بافت کاملا منسجمی باشد نشاندهنده آن است که مقدار گلاب استفاده شده مناسب می‌باشد.\nمرحله پنجم\nاما چنانچه مواد به شکل منسجم نباشد اندکی گلاب را به تدریج به مواد اضافه کرده و با پشت قاشق (زیرا خمیر داغ است) مواد را مخلوط می‌نماییم تا به خورد هم بروند. دقت کنید که چنانچه مواد را زیاد ورز بدهیم به روغن می‌افتد.\nمرحله ششم\nدر این مرحله عسل را اضافه کرده و با مواد ترکیب می‌کنیم. سپس مایه آماره شده را بر روی کف یک سینی ریخته و پهن می‌نماییم. برای صاف کردن سطح آن می‌توانیم از پشت یک قاشق استفاده کنیم. سپس با چاقو آن را به شکل لوزی و یا هر شکل دلخواه دیگر برش می‌زنیم.\nمرحله هفتم\nحلواهایی را که برش زده‌ایم در داخل یک ظرف مناسب می‌چینیم و به کمک پودر انواع مغز روی آنها را تزئین می‌نماییم. برای اینکه حلواها شکیل‌تر شده و مناسب مجالس باشد می‌توانیم از کاترهای طرح‌دار برای قالب زدن آن استفاده کنیم. نوش جان\n \n\t\t\t\t\t\t\t"},{"id":"8dqbfc6uclnndxsc1","title":"طرز تهیه حلواي زعفراني","banner":"https://rezim.ir/wp-content/uploads/2022/03/139bce81ef0bfaf95dfa1cccd5379083__charsoogh-1-819x1024.jpg","category":"حلوا","content":"\n\t\t\t\t\t\t\t\t\n\t            امشب اومدم با طرز تهيه حلواي زعفراني كه مناسب نذري هم هست 👌🏻😊\nمواد لازم:\nآرد سفيد يا گندم يا سنگك ٢ پيمانه\nروغن مايع ١/٤ پيمانه\nروغن جامد ترجيحا روغن كرمانشاهي ٢ قاشق غذاخوري سر پر\nپودر هل به ميزان لازم\nمواد لازم جهت شهد:\nآب ١/٢ پيمانه\nگلاب ١/٢ پيمانه\nشكر ١- ١/٢ پيمانه\nزعفران به ميزان لازم\nخلال پسته و بادام به ميزان لازم\nطرز تهيه:\nابتدا آرد را الک کنید. سپس آن را با حرارت ملایم تفت دهید تا کمی تغییر رنگ پیدا کند و بوی خامی آن گرفته شود. توجه داشته باشید که آرد پس از مخلوط شدن با روغن هم تفت داده می‌شود. لذا، از تفت دادن بیش از اندازه آرد بپرهیزید. برای اطمینان از گلوله نشدن آرد، پس از تفت دادن ابتدایی، مجددا آرد را الک کنید.\nوسط آرد را خالی کنید. هل، روغن مایع و روغن جامد كرمانشاهي را وسط آرد بریزید و شروع به مخلوط کردن آن‌ها کنید. آرد را تا جایی که رنگ مطلوب حاصل شود تفت دهید.\nدر این مرحله شهد را آماده كنيد. به اين صورت كه باید آب و شکر را روی حرارت ملایم قرار دهید تا ذرات شکر کاملا حل شوند. در آخر زعفران و گلاب را اضافه کنید و شهد را از روی حرارت بردارید.\nشهد حلوا را آرام‌آرام به آرد اضافه کنید و به خوبی مخلوط نمایید تا شربت جذب آرد شود و اصطلاحا حلوا قوام آید.\nپس از اینکه حلوا کمی خنک شد، مغز پسته و بادام به حلوا اضافه كرده و آن را در ظرف مورد نظر سرو نمایید و به دلخواه تزیین کنید. پ ن:تو اين روزهاي عزيز باز هم براتون طرز تهيه يه نوع حلواي ديگه رو هم ميزارم كه طعمش بينظيره،منتظر باشين😉🌹\n\t\t\t\t\t\t\t"},{"id":"8dqbfc6uclnndxu22","title":"طرز تهیه حلواي شير","banner":"https://rezim.ir/wp-content/uploads/2022/03/4e94fa038dcdb66f627bd9666a3898e6__charsoogh-1-819x1024.jpg","category":"حلوا","content":"\n\t\t\t\t\t\t\t\t\n\t            سلام عزيزانم امشب براتون طرز تهيه حلواي شير رو اوردم اميدوارم درست كنيد و از خوردنش لذت ببريد.\nحلواي شير🥛\n🔺مواد لازم:\nآرد ٢پيمانه\nروغن نصف پيمانه\nكره ١٠٠ گرم\nپودر هل سبز نصف قاشق چايخوري 🔺مواد لازم شربت:\nشير ٢ پيمانه\nشكر ١ پيمانه\nزعفران به ميزان لازم\nگلاب ٣ قاشق سوپخوري\nطرز تهيه:\nبراي تهيه همه حلواهاي سنتي اول از همه شربت رو بايد تهيه كنيم\nاينطوري كه شير و شكر،زعفران و گلاب را روي حرارت ملايم گذاشته و هم ميزنيم و اجازه ميديم كه شير به جوش بيايد و وقتي به جوش اومد خاموش ميكنيم و ميزاريم كنار تا سرد بشه،بعد از اون ميريم سراغ تهيه آرد كه بايد تفت بديم من از آرد سفيد استفاده كردم وحدودا چهل دقيقه آرد را با شعله ملايم تفت دادم به هيچ وجه شعله گاز را زياد نكنيد چون نميخوايم آردمون تغيير رنگ پيدا كنه تا جايي كه بوي خامي آرد گرفته بشه و بوي خوش آرد بلند بشه بعد از طي كردن اين مرحله بهش هل ،كره و روغن رو اضافه ميكنيم و تفت ميديم تا جايي كه بوي خامي روغن بره (زياد روي شعله نگه نميداريم )و بعد ذره ذره بهش شربت رو اضافه كرده و هم ميزنيم تا جايي كه حلوا خودشو جمع كنه و از ظرف جدا بشه اگر خواستين ماسوره بزنيد مثل من ميزان شربتش رو بيشتر بريزيد تا روان تر بشه و بشه ماسوره زد در غير اين صورت همون ميزان شربتي كه گفته شده كفايت ميكنه\nپ ن: هر چه حلوا روي حرارت بيشتر بمونه حالت كشدارتري ميگيره پس حواستون به اين نكته باشه و تا حلوا خودشو جمع كرد و حالت گهواره اي شد از روي شعله برداريد\nپ ن:در مورد زعفران وقتي پودر كردين و توي ظرف ريختين اول داخلش يخ بندازيد وقتي كه رنگشو پس داد بزاريد يه جاي گرم تا به اصطلاح دم بكشه و بعد اضافه كنيد متاسفانه من حواسم پرت شد و اين كارو نكردم و رنگي كه بايد را به حلوام نداد ولي شما حتما اينكارو انجام بدين.حلواتون خيلي خوش رنگ ميشه👌🏻😊\n\t\t\t\t\t\t\t"},{"id":"8dqbfc6uclnndxwgv","title":"طرز تهیه حلوای آلبالو","banner":"https://rezim.ir/wp-content/uploads/2022/12/bd78887e0a7b4fc620303d29668064f8__charsoogh-1-819x1024.jpg","category":"حلوا","city":"ایرانی","content":"\n\t\t\t\t\t\t\t\t\n\t            حلوای آلبالو یکی از حلواهای لذیذ و مهمان‌پسند است که با دستور پخت های مختلفی طبخ می‌شود.برای مشاهده آموزش کامل و گام به گام دستور پخت حلوای آلبالو تا انتها با سایت آموزشی رضیم همراه باشید.\nمواد لازم حلوای آلبالو\nآرد ۲ پیمانه\nروغن مایع ۱ پیمانه\nکره ۱۵۰ گرم\nآلبالو ۴ پیمانه\nآب ۲ لیوان\nشکر ۲ پیمانه\nنبات ۲ تکه\nگلاب ۱ پیمانه\nوانیل ½ قاشق مرباخوری\nطرز تهیه حلوای آلبالو\nمرحله اول\nبرای تهیه حلوای آلبالویی خوش‌طعم و لذیذ نخست آلبالوها را بشویید و هسته آنها را جدا نمایید و در غذاساز بریزید و خوب مخلوط کنید تا آلبالوها کاملا له شوند. اکنون پوره آلبالو را از صافی رد کنید.\nمرحله دوم\nسپس آب آلبالو را با آب، شکر و نبات در قابلمه مناسبی بریزید و روی شعله متوسط بگذارید تا بجوشد. وقتی مخلوط آب آلبالو به جوش آمد، گلاب و وانیل را بعد از 20 ثانیه اضافه کنید.\nمرحله سوم\nاکنون بلافاصله قابلمه را از روی شعله بردارید و بگذارید شهد آلبالو کاملا خنک شود. سپس آرد را در ظرف مناسبی الک کنید و سپس تابه را روی شعله ملایم قرار داده و تفت دهید.\nمرحله چهارم\nوقتی بوی خامی آرد بدون اینکه رنگ آن تغییر کند،از بین رفت؛ دوباره آن را الک کنید و به تابه برگردانید. سپس روغن مایع و کره را به تابه اضافه کرده، مخلوط نمایید و بعد از 1 دقیقه شهد آلبالویی را در دو مرحله به تابه اضافه کنید.\nمرحله پنجم\nدر آخر حلوا را مدام هم بزنید تا شهد جذب حلوا شود و بافت حلوا صاف و یکدست شود. سپس حلوا را در بشقاب سرو خود ریخته و با چای آلبالویی میل کنید. نوش جان‌تان.\n \n\t\t\t\t\t\t\t"},{"id":"8dqbfc6uclnndxxk2","title":"طرز تهیه حلوای آناناس","banner":"https://rezim.ir/wp-content/uploads/2022/12/18a024d1c41049127347c80353adcb5b__charsoogh-1-819x1024.jpg","category":"حلوا","city":"بین المللی","content":"\n\t\t\t\t\t\t\t\t\n\t            حلوا یکی از دسرهای بسیار پر طرفدار در سراسر دنیاست. یکی از این حلواها که به راحتی و با کمپوت آناناس تهیه میشود، دارای رنگ و لعاب بسیار زیبایی بوده و میتوانید آن را در مجالس و مهمانیهای خود سرو کنید و لذت ببرید. برای اینکه با طرز تهیه این حلوای خوش طعم آشنا شوید با سایت رضیم همراه باشید.\nمواد لازم حلوای آناناس\nکمپوت آناناس ۱ عدد ۴۵۰ گرمی\nژله آناناس ۱ بسته\nآرد سفید دو سوم لیوان\nآرد برنج یک سوم لیوان\nشیر عسلی ۳ قاشق غذاخوری\nشکر ۱٫۵ لیوان\nروغن مایع ۱ لیوان\nطرز تهیه حلوای آناناس\nدر ابتدا آب کمپوت آناناس، پودر ژله و شکر و همچنین چهار حلقه از میوه ی آناناس را با هم مخلوط کرده و آنها را به طور کامل (ترجیحا با گوشتکوب برقی) له و یکدست کنید.\nپس از یک دست شدن این مواد ظرف حاوی این مواد را روی شعله ملایم گاز بگذارید تا به آرامی شکر و ژله حل شوند.\nدر ظرفی دیگر آرد برنج و آرد گندم را باهم روی شعله گاز تفت دهید تا اندازه ای که بوی خامی آردها گرفته شود (مراقب باشید آرد نسوزد)، سپس روغن را به آرد اضافه کرده و تمام آرد را با روغن به طور کامل مخلوط کنید.\nحالا شربت آناناس را که شکر و ژله در آن حل شده اند به آردها اضافه کنید و خوب و مرتب هم بزنید و در هنگام هم زدن شیر عسلی را نیز اضافه کنید و باز هم به آرامی و مرتب هم بزنید تا کم کم خمیری یک دست به عمل آید.\nدر این مرحله که خمیر آماده شد، آن را از روی شعله برداشته و در ظرفی سیلیکونی بریزید و به مدت یک ساعت در فریزر گذارید.\nبعد از گذشت یک ساعت این حلوا آماده است و قابل سرو شدن. امیدواریم از آن لذت ببرید.\nنوش جان\n \n\t\t\t\t\t\t\t"},{"id":"8dqbfc6uclnndxyyh","title":"طرز تهیه حلوای دارچینی","banner":"https://rezim.ir/wp-content/uploads/2022/12/063bc2990172a742dc05dfad1efb975d__charsoogh-1.jpg","category":"حلوا","city":"ایرانی","content":"\n\t\t\t\t\t\t\t\t\n\t            یکی از انواع دسرهای کهن و سنتی ایرانی حلوا می باشد. این دسر عموما در ماه رمضان برای افطار و در مجلس های محرم سرو می گردد. یکی از مدل های حلوای مجلسی، مدل دارچینی می باشد که بوسیله آرد گندم آماده می گردد. چون در حلوا آرد تفت داده می شود یکی از انواع دسرهای مقوی می باشد. حلوا را می توان روی انواع نان های میکادو و بستنی به صورت تک نفره سرو کرد. دارچین بوی اصلی حلوای دارچینی است می توان از گلاب به جای زعفران استفاده کرد. در این حالت بایستی از مقدار آب کم نمود و در عوض گلاب افزود.\nمواد لازم حلوا دارچینی\nآرد گندم یا آرد سفید ۴ لیوان\nشکر ۲ لیوان\nآب دو و نیم لیوان\nروغن مایع ۲ لیوان\nدارچین ۲ قاشق مربا خوری سر پر\nزعفران ساییده شده نصف قاشق چای خوری\nکره ۲۵ گرم\nطرز تهیه حلوای دارچینی\nمرحله نخست: \nبرای آماده کردن حلوای مجلسی دارچینی اول درون یک ظرف آب و شکر و زعفران را می سابیم و دورن آن می ریزیم. بعد روی حرارت در حد متوسط می گذاریم. هرازگاهی مخلوط می کنیم تا زمانی که شکر حل گردد و محلول جوش بیاید.\nگام دوم: \nبعد از روی گاز برمیداریم. احتیاجی نیست محلول بجوشد فقط باید به مرحله جوش برسد زمانی که از اطراف ظرف شروع کرد بجوشد آن را از روی حرارت برمیداریم. بعد یک ماهیتابه بزرگ برمیداریم.\nگام سوم:\n آرد را درون آن الک نموده و بعد حرارت را کم می کنیم بعد آهسته آرد را تفت می دهیم تا بو داده شود و دیگر بوی خامی نداشته باشد. حدود 30 دقیقه طول می کشد که رنگ آرد عوض شود و تیره گردد. بعد از روی گاز برمیداریم.\nگام چهارم: \nمجدد الک نموده و به ماهیتابه انتقال می دهیم در این بخش کره و روغن را به آرد می افزاییم و روغن و آرد را 10 دقیقه تفت می دهیم تا تیره گردد. بعد در این بخش دارچین را به حلوا می افزاییم و ترکیب می کنیم تا یکنواخت گردد\nگام پنجم: \nبعد شهد را آهسته به آرد می افزاییم و تفت می دهیم تا شهد جذب آرد شود و حلوا جمع شود و به راحتی از ظرف جدا شود. زمانی که حلوا در ماهیتابه جمع شد از روی گاز برمیداریم و در حالت داغ در ظرف مناسب سرو می کنیم.\nگام ششم: \nبعد بر اساس سلیقه شخصی دیزاین می کنیم می توان درون نان های میکادو و بستنی یا نان تارت شیرین به حالت تک نفره آماده نمود. همچنین می توان حلوا را با گل محمدی و یا گردوی خرد شده و همچنین نارگیل دیزاین کرد.\n \n\t\t\t\t\t\t\t"},{"id":"8dqbfc6uclnndy0kd","title":"طرز تهیه حلوای شعریه","banner":"https://rezim.ir/wp-content/uploads/2022/12/6cfa32130c5c5a30ad35f01e329a4f94__charsoogh-1-906x1024.jpg","category":"حلوا","city":"ایرانی","content":"\n\t\t\t\t\t\t\t\t\n\t            یکی از دسرهای قدیمی و سنتی ایرانی و عربی حلوا است. این دسر عمدتاً برای افطار در ماه رمضان استفاده می شود. یکی از انواع حلواهای مجلسی، حلوای شرعی است که از قلمرو اسلامی درست می شود. این حلوا با مواد کمی درست می شود و بدون صرف زمان زیاد سریع آماده می شود. این حلوای متنوع را می توانید به عنوان دسر یا همراه با چای و قهوه در مهمانی ها میل کنید.\nمواد لازم حلوای شعریه\nکره ۵۰ گرم\nرشته شعریه ۱۵۰ گرم\nشیر عسل ۲۰۰ گرم\nدستور پخت حلوای شعریه\nمرحله اول\nبرای تهیه حلوای شعریه لذیذ ابتدا رشته را در کیسه نایلونی قرار می دهیم و با وردنه آن را می زنیم تا کاملا یکدست شود. بعد یک قابلمه برمی داریم و روی آتش می گذاریم تا داغ شود.\nمرحله دوم\nسپس این رشته ها را داخل آن می گذاریم و کمی آن ها را تف می دهیم تا رنگ آن عوض شود. قابلمه را خاموش می کنیم. سپس کره را اضافه کرده و هم بزنید. وقتی کره کامل حل شد شیر همراه با عسل را اضافه کرده و مخلوط کنید.\nمرحله سوم\nحالا حلوای شعریه ما آماده است. می توان آن را در ظرف مناسب سرو کرد یا در سینی پهن کرد و وقتی سفت شد در یخچال قرار داد. بعد از سفت شدن با چاقو برش میزنیم و سرو میکنیم. نوش جان\n \n\t\t\t\t\t\t\t"},{"id":"8dqbfc6uclnndy39t","title":"طرز تهیه حلوای شیره خرما یا حلوای شیرگی","banner":"https://rezim.ir/wp-content/uploads/2022/12/3c62a68f7bdc1b66b25c196ea2534ecd__charsoogh-1-1024x1024.jpg","category":"حلوا","city":"ایرانی","content":"\n\t\t\t\t\t\t\t\t\n\t            حلوای شیره خرما یکی از حلواهای لذیذ و محبوب ایرانی است که با دستورپخت‌های مختلفی درست می‌شود. این حلوای لذیذ را بنا بر سلیقه خود می توانید با آرد گندم یا آرد برنج طبخ کنید. درست کردن این حلوا با آرد برنج طعم خرما را بیشتر می کند، اما تهیه این حلوا با آرد گندم کمی طعم آن را متعادل‌تر می‌کند و مزه‌ی شیره خرما را کم می‌کند. اصل این حلوای خوش‌طعم به استان سیتان و بلوچستان برمیگردد، البته این حلوا در شهرهای دیگر استان های جنوبی نیز با دستور‌پخت‌های مختلفی درست می‌شود. برای مشاهده دستور پخت این حلوای لذیذ تا انتها با رضیم همراه باشید.\nمواد لازم حلوای شیره خرما\nآرد گندم یا برنج 2 لیوان\nروغن 1 لیوان\nشیره خرمای آب شده 2 لیوان\nدستور پخت حلوای شیره خرما\nمرحله اول\nبرای تهیه حلوای خرمای لذیذ نخست باید با چگونگی تهیه شیره خرما آشنا شوید، که بیشتر در سیستان و بلوچستان با خرمای بسیار رسیده و با ریختن و جوشاندن در دیگ‌هایی بزرگ درست می‌شود‌.\nمرحله دوم\nسپس آن‌ها شیره را با رد کردن از صافی، کاملاً صاف کرده و استفاده می کنند. در این حلوا هم بستگی به شما دارد که چه مقدار شیرین باشد؛ که حلوای خیلی شیرین بخواهید یا آن را با طعم ملایم‌تری درست کنید.\nمرحله سوم\nشیره را در ظرفی بریزید و کمی آب اضافه کنید و بگذارید رقیق شود. (چنانچه نمی‌خواهید حلوا کمی رقیق شود، از اضافه کردن آب به آن خودداری نمایید) آرد را در تابه بریزید و مقداری تفت دهید.\nمرحله چهارم\nسپس روی آن روغن بریزید و مدام تفت دهید تا بوی خامی روغن گرفته شود؛ به تفت دادن ادامه دهید تا رنگ مخلوط آرد و روغن کمی تغییر کند، سپس شیره آب شده را اضافه کنید.\nمرحله پنجم\nسپس به طور پیوسته به تفت دادن ادامه دهید و مواد را در تابه جمع کنید و با قاشق چوبی هم بزنید و تفت دهید تا حلوا یکدست و منسجم گردد. مهمترین چیز در تهیه حلوا هم زدن مداوم آن است.\nمرحله ششم\nبا باز و جمع کردن پیاپی، حلوا را به طور یکنواخت و یکدست بپزید. سپس شیره حلوای خرما را که به غلظت مناسب رسیده است، درون ظرف مدنظرتان ریخته، و روی آن را با مواد مختلف و مغزها تزئین نمایید. نوش جانتان!\n \n\t\t\t\t\t\t\t"},{"id":"8dqbfc6uclnndy4bo","title":"طرز تهیه حلوای ضیابری","banner":"https://rezim.ir/wp-content/uploads/2023/02/c0f1dc1eca5a211145ba926ba4163fa3__charsoogh-1-1024x1024.jpg","category":"حلوا","city":"ایرانی","content":"\n\t\t\t\t\t\t\t\t\n\t            مناطق شمالی کشور علاوه بر غذاهای ماتنوع و خشو طعم شیرینی و حلواهای محلی و سنتی اصیلی نیز دارند. یکی از انواع حلواهای شمالی حلوای ضیابری است که امروز آموزش کامل آن را برای شما تهیه کرده ایم. با ما همراه باشید تا این حلوای خوش طعم و مقوی را یادبگیرید.\nمواد لازم حلوای ضیابری\nآرد برنج ۲ کیلو گرم\nکره آب شده ۱۰۰ گرم\nآب ۱ لیوان\nجوهر لیمو یک سوم قاشق چای خوری\nشکر ۱ کیلو گرم\nزنجبیل ۱ قاشق مربا خوری\nهل ۲ قاشق مربا خوری\nزیره ۱ قاشق مربا خوری\nپودر قند ۱ قاشق غذا خوری\nمغز گردو ۱۰۰ گرم\nطرز تهیه حلوای ضیابری\nمرحله اول\nآرد برنج را الک کنید تا گلوله ای در آن نباشد و سپس درون یک تابه بریزید. تابه را روی حرارت ملایم بگذارید و آرد را هم بزنید تا تفت بخورد و بوی خامی ندهد. این کار احتمالا 20 دقیقه طول بکشد. حرارت را زیاد نکنید که آرد نسوزد. بعد از تفت دادن گاز را خاموش کنید تا آرد خنک شود.\nمرحله دوم\nبرای تهیه ی شهد یا شربت حلوا شکر را به همراه آب روی حرارت بگذارید تا بجوشد و به غلظنت مناسب برسد. برای آنکه شربت شکرک نزند از جوهر لیمو استفاده کنید. اگر جوهرلیمو ندارید یا نمیخواهید استفاده کنید چند قطره آب لیموترش جایگزین آن کنید.\nمرحله سوم\nغلظت مناسب شربت یعنی زمانی که شربت را بین دو انگشت خود میگذارید و انگشت ها را باز میکنید شربت بین انگشتان شما کش بیاید. زمانی که شربت داغ است غلظت کمتری دارد در مقایسه با زمانی که خنک میشود. پس احتیاط کنید که شربت را بیش از اندازه نجوشانید. بعد از آماده شدن شربت آن را کنار بگذارید تا خنک شود.\nمرحله چهارم\nدر فاصله ی خنک شدن آرد و شربت مواد میانی حلوا را درست کنید. گردوی خرد شده به همراه هل و زیره و زنجبیل را در ظرفی ریخته و به آن پودر قند اضافه کنید و همه مواد را با هم مخلوط کنید تا یکدست شوند.\nدر یک تابه آرد تفت داده شده را الک کنید و حرارت را روشن کنید.\nمرحله پنجم\nبا احتیاط و کم کم شربت را روی آرد بریزید و مخلوط کنید تا به خورد آرد برود. شهد را یکباره اضافه نکنید. تا جایی شهد بریزید که آرد حالت خمیری غیر چسبنده داشته باشد. برای عطر بهتر میتوانید در این مرحله کمی کره و پودر هل به خمیر اضافه کنید.\nمرحله ششم\nخمیر را از تابه خارج کنید و ورز بدهید تا لطیف و منسجم شود. سپس خمیر را به انداه دلخواه جدا کنید و با دست آن را باز کنید.\nمرحله هفتم\nمیتوانید خمیر را روی سطح آرد پاشی شده باز کنید. زمانی که خمیر را باز کردید از مواد میانی به اندازه یک قاشق بردارید و وسط خمیر بریزید و خمیر را از اطراف جمع کنید و بپیچید تا به شکل و اندازه ی دلخواهتان دربیاید.\nمرحله هشتم\nهنگام شکل دادن خمیر ممکن است خمیر چند لایه شود و چندبار تا بخورد. به همین دلیل نام دیگر حلوای ضیابری را حلوای لایه لایه گذاشتند. پس از اینکه همه خمیر را با مواد میانی پر کردید حلوای شما آماده است و میتوانید آن را در ظرف سرو بچینید. نوش جان\n \n\t\t\t\t\t\t\t"},{"id":"8dqbfc6uclnndy5os","title":"طرز تهیه حلوای گردویی گرگان","banner":"https://rezim.ir/wp-content/uploads/2022/12/5b3c586c607d53a58a07ac5cf545dc6a__charsoogh-1-918x1024.jpg","category":"حلوا","city":"ایرانی","content":"\n\t\t\t\t\t\t\t\t\n\t            حلوای گردوی گرگان یکی از غذاهای لذیذ و سنتی ایرانی است که اصل آن متعلق به شهر گرگان است، برای یافتن آموزش کامل و مرحله به مرحله طرز تهیه حلوای گردوی گرگان در سایت آموزشی رضیم باشید.\nمواد لازم حلوای گردویی گرگان\nبرنج نیم دانه ایرانی ۳ لیوان\nگردوی کوبیده شده ۱ لیوان\nشکر ۱ کیلوگرم\nروغن مایع ½ لیوان\nشیوه تهیه حلوای گردوی گرگان\nگام اول\nبرای تهیه حلوای گردویی به سبک گرگانی ابتدا در تابه ای بزرگ و پهن روغن می ریزیم سپس روی آتش می گذاریم تا داغ شود. بعد از آن 1 لیوان شکر را به همراه مغز گردوی کوبیده شده در تابه بریزید و تفت دهید.\nگام دوم\nلازم به ذکر است که تفت دادن را باید ادامه دهیم تا رنگ شکر کمی تغییر کند و مراقب باشیم شکر و مغزها نسوزند. بعد از تغییر رنگ شکر، برنج را به قابلمه اضافه کرده و با بقیه مواد مخلوط کنید.\nگام سوم\nدر این مرحله 8 لیوان آب اضافه می کنیم و می گذاریم مواد حلوا بپزد. در حین پخت حلوا باید هر بار که مایع کم شد دو لیوان آب و مقدار کمی شکر اضافه کنید. شکر باقیمانده را باید در سه مرحله با آب اضافه کنید.\nگام چهارم\nاکنون حلوا باید بپزد تا رنگش قهوه ای تیره بشود.وقتی در پایان پخت حلوا هستیم، می توان مغزهای خرد شده را داخل حلوا قرار داد تا که گردوها زیر دندان حس شوند.\nگام پنجم\nنکته مهم در باره این حلوا این است که باید آن را مرتب تکان دهیم و مدت زیادی از آن غافل نشویم، زیرا ممکن است بسوزد. وقتی حلوا از تابه جدا شد در مرحله آخر پخت است.\nگام ششم\nدر پایان پخت در صورت تمایل می توانید کمی روغن به حلوا اضافه کنید تا براق و زیبا شود. در انتها حلوا را در بشقاب پهن کنید و بگذارید خنک شود سپس به دلخواه برش بزنید.\n \n\t\t\t\t\t\t\t"},{"id":"8dqbfc6uclnndy741","title":"طرز تهیه حلوای یخچالی","banner":"https://rezim.ir/wp-content/uploads/2022/12/e86ff300f3efd867125e24ee7cbb6469__charsoogh-1.jpg","category":"حلوا","city":"ایرانی","content":"\n\t\t\t\t\t\t\t\t\n\t            حلوای یخچالی یکی از حلواهای بسیار ساده و لذیذ ایرانی است که بدون پخت هم قابل تهیه است. برای آموزش کامل آشپزی و آموزش مرحله به مرحله طرز تهیه حلوای یخچالی با رضیم همراه باشید.\nمواد لازم حلوای یخچالی\nارده ۳ قاشق غذاخوری\nشیره انگور ۲ قاشق غذاخوری\nآرد جو دوسر ۳ قاشق غذاخوری\nگردو ۲ عدد\nنحوه تهیه حلوای یخچالی\nگام اول\nبرای تهیه یک حلوای خوشمزه ابتدا شیره انگور و آرد را در ظرف مناسبی بریزید و خوب هم بزنید تا کاملا یکدست شود. سپس آرد جو دوسر را دو بار الک کنید تا کاملا صاف و یکدست شود.\nگام دوم\nبه یاد داشته باشید که به جای آرد جو دوسر می توان از آردهای دیگری که طعم و بوی خامی ندارند برای تهیه این حلوا استفاده کنیم. در مرحله بعد آرد را کم کم به مواد داخل کاسه اضافه کنید و هم بزنید تا آرد گلوله نشود.\nگام سوم\nبعد از اینکه آرد کاملا جا افتاد، وقت آن است که گردوی آسیاب شده را اضافه کنید. نکته دیگر اینکه در هنگام درست کردن این حلوای خوشمزه می توانیم از انواع آجیل بنا به ذائقه خود استفاده کنیم که البته گردو طعم این حلوا را بهتر می کند.\nگام چهارم\nمی توانیم گردو را پودر کرده و اضافه کنیم و یا خرد کنیم تا زیر دندان احساس شود.گردو را به مواد داخل کاسه اضافه کنید و به آرامی هم بزنید تا همه جای حلوا شود.\nگام پنجم\nبعد از اینکه مخلوط حلوا کاملاً یکدست شد سینی لبه دار یا قالب مناسبی را انتخاب می کنیم و کف قالب یا سینی را کمی مرطوب می کنیم و سپس پلاستیک یخ زده را باز کرده و در ته یا سینی می گذاریم.\nگام ششم\nدر این مرحله حلوا را روی پلاستیک می ریزیم و به همان قطر صاف و صاف می کنیم و در یخچال می گذاریم تا خنک شود. پس از سفت شدن حلوا، آن را از یخچال خارج کرده و به دلخواه تکه تکه کنید.\n \n\t\t\t\t\t\t\t"}]