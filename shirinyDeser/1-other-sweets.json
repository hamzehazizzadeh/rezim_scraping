[{"id":"8dqbfc6uclnndzptx","title":"طرز تهیه باتركريم","banner":"https://rezim.ir/wp-content/uploads/2022/03/6f02618cee6c1e6c80a78cc20a5cdaea__charsoogh-1-851x1024.jpg","category":"سایر شیرینی و دسر","content":"\n\t\t\t\t\t\t\t\t\n\t            طرز تهيه باتركريم\nاول يه توضيح كوتاه راجع به باتر كريم بدم، باتر کریم یا همان باتر آیسینگ، از انواع فیلینگ ها (پرکننده ها) و آیسینگ ها محسوب می شود که برای لایه های داخلی کیک و همچنین به عنوان فراستینگ (رویه کرم تزئینی) برای تزئین کیک، کاپ کیک، دسر و شیرینی استفاده می شود. ساده ترین نوع باترکریم از کره و پودر شکر يا پودر قند تهیه ميشه كه آموزشش رو در پايين براتون گذاشتم و در واقع مواد اصلی باترکریم، کره و شکر هست. برای تهیه باترکریم به جای کره حیوانی، از کره گیاهی یا همان مارگارین نیز استفاده ميشه. باترکریم برای روکش و تزئین انواع کیک، کاپ کیک، کیک اسفنجی و کیک کره ای و انواع دسرها کاربرد دارد.\nمواد لازم :\nپودر شکر ۲۰۰ گرم (يا پودر قند)\nکره یک قالب ۱۰۰ گرمی\nشیر ا یا ۲ قاشق غذاخوری\nوانیل ۱ قاشق چایخوری\nطرز تهيه: قبل از اینکه شروع به درست کردن باتر کریم بکنید، ابتدا پودرشکر یا پودر قند را چند بار الک کنید تا کاملا صاف و یکدست بشه. کره رو در دمای محیط قرار بدید تا با دمای محیط کمی نرم بشه و موقعی که با همزن می زنید سریع نرم بشه.حالا پودر شکر را داخل ظرف اضافه کنید و بعد شیر را به مواد اضافه کنید.مواد را با همزن برقی و سرعت کم بزنید وقتی کره و شکر خوب و کامل مخلوط شدند حالا سرعت همزن را روی متوسط بگذارید و به زدن مواد ادامه دهید. پس از اینکه حدودا یک دقیقه مواد را زدید همزن را خاموش کنید و قوام و طعم فراستینگ باتر کریم را تست کنید.ممکن است در این مرحله باترکریم کمی خشک به نظر برسد. اگر چنین بود یک قاشق دیگر به مواد شیر اضافه کنید و مجددا مواد را با همزن بزنید و مجددا قوام و بافت و طعم باترکریم را چک کنید.فراموش نکنید همیشه طعم باتر کریم را تست کنید و در صورت نیاز آن را اصلاح کنید مثلا وانیل یا شیر بیشتری اضافه کنید. در این مرحله باتر کریم آماده است اما اگر می خواهید باتر کریم رنگی داشته باشید می توانید در این مرحله چند قطره رنگ خوراکی با کیفیت به مواد باترکریم اضافه کنید و با کمک قاشق مواد را خوب مخلوط کنید تا باترکریم رنگی یکدستی داشته باشيد در صورتیکه دیدید بافت باترکریم کمی شل شده است آن را داخل یخچال قرار دهید تا کمی سفت شود و سپس برای تزئین کیک و انواع دسر از آن استفاده کنید. آن را داخل قیف خامه زنی بریزید و با ماسوره دلخواه خود تزیین کنید.\n\t\t\t\t\t\t\t"},{"id":"8dqbfc6uclnndzs36","title":"طرز تهیه چوب شور","banner":"https://rezim.ir/wp-content/uploads/2022/12/4f584d5d341159c8dd92c3ed848bc10b__charsoogh-1-948x1024.jpg","category":"سایر شیرینی و دسر","city":"بین المللی","content":"\n\t\t\t\t\t\t\t\t\n\t            چوب‌شورها از جمله خوشمزه‌ترین و محبوب‌ترین تنقلات بین‌المللی هستند که با دستور‌پخت‌های مختلفی تهیه می‌شوند. جالب است بدانید که نام اصلی چوب شور پرتزل است و اصل آن آلمانی است، این خوراکی در کشور ما فقط با نام چوب شور شناخته می شود. نکته دیگر در مورد این خوراکی لذیذ این است که در کشورهای دیگر در طعم‌ها و مزه‌های مختلفی تولید میشود و فقط در کشور ما با طعم نمکی درست می شود. این خوراکی لذیذ نوعی نان است و معمولاً با انواع ادویه ها و مغزها و دانه های خوش‌طعم، مزه‌دار و تهیه می شود و محبوب‌ترین نوع آن در کشور ما چوب‌شور یا همان پرتزل نمکی است. برای مشاهده آموزش این خوراکی لذیذ تا انتها با رضیم همراه باشید.\nمواد لازم چوب شور\nشیر 1 لیوان\nآرد 2 لیوان\nنمک 2 قاشق چایخوری\nبکینگ پودر 1 قاشق چایخوری\nسرکه سفید 1 قاشق غذاخوری\nروغن ½ لیوان\nسفیده تخم مرغ 2 عدد\nکنجد بو داده ½ لیوان\nدستور پخت چوب شور\nمرحله اول\nبرای تهیه یک چوب شور لذیذ نخست مقداری شیر را در کاسه‌ای بریزید و روغن را اضافه کنید، سپس نمک، بیکینگ پودر و سرکه سفید را اضافه کنید و همه مواد را با همزن دستی خوب ترکیب کنید.\nمرحله دوم\nسپس آرد را به تدریج به این مخلوط اضافه نمایید و با قاشق مواد را هم بزنید تا خمیر سفت شود. بعد از آن دست‌تان را با مقداری روغن مایع چرب کرده، و به اضافه نمودن آرد ادامه دهید.\nمرحله سوم\nسپس مواد را با دست هک بزنید تا اندازه‌ای که خمیر دیگر به دست‌تان نچسبد. بعد از اینکه خمیر دیگر به دست‌تان نچسبید، از اضافه کردن آرد خودداری کنید. روی سطح کارتان مقداری آرد بریزید و خمیر را روی آن قرار دهید.\nمرحله چهارم\nدر این مرحله شروع به ورز دادن خمیر نمایید و سپس یک تکه از خمیر را به اندازه یک گردو با چاقو برش دهید و کنار بگذارید و روی سطح کار هر برش از خمیر را به شکل لوله های نازک 10 تا 15 سانتی‌متری شکل دهید.\nمرحله پنجم\n(با توجه به اینکه دوست دارید چوب شور‌هایتان چقدر بزرگ باشد) هر لوله را با چاقو از وسط نصف کرده و هر نیمه را کنار یکدیگر بگذارید. سپس روی تابه‌ی دو طرفه‌ای کاغذ روغنی بگذارید.\nمرحله ششم\nدر این مرحله کاغذ روغنی را با قلم‌موی آغشته به روغن به طور کامل چرب نموده و سفیده‌ها را در ظرفی 20 سانتی متری ریخته، و با چنگال مخلوط نمایید و کنجد بوداده را در سینی‌ای به همین ابعاد بریزید.\nمرحله هفتم\nهر خمیر رول شده رو نخست داخل سفیده تخم مرغ بزنید تا کاملا به آن آغشته شود و سپس درون کنجد بغلطانید تا کاملا کنجدی شده و کنجدها به آن بچسبد، اکنون درون تابه آن ها را منظم کنار هم بچینید و تابه را روی شعله پخش کن قرار دهید.\nمرحله هشتم\nاکنون در قابلمه را بگذارید تا یک طرف چوب‌شور‌ها به مدت 4 دقیقه روی شعله خیلی کم بپزید، سپس چوب‌شور‌ها را برگردانید و طرف دیگرشان را به مدت 3 تا 4 دقیقه بپزید و در آخر میل کنید. نوش‌جان‌تان!\n \n\t\t\t\t\t\t\t"}]