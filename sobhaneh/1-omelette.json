[{"id":"8dqbfc6uclnne0qt5","title":"طرز تهیه اسكرامبل","banner":"https://rezim.ir/wp-content/uploads/2022/04/3463ef939b73e4dd1862ffb5f7ad98b6__charsoogh-1-862x1024.jpg","category":"املت ها","city":"بین المللی","content":"\n\t\t\t\t\t\t\t\t\n\t            موارد لازم برای تهیه اسکرامبل\nتخم مرغ ٢ عدد\nخامه ٢ قاشق غذاخوري\nنمك و فلفل به ميزان لازم\nكره ٢٠ گرم\nطرز تهيه: ابتدا تخم مرغ ها را در ظرفي بشكنيد و بعد بهش خامه را اضافه كنيد و نمك و فلفل و كاملا هم بزنيد ؛ در تابه كره را آبكرده و بعد تخم مرغ را اصافه و مدام هم بزنيد ولي من چون ميخواستم توي قالب بريزم خيلي نتونستم هم بزنم ولي شما كاملا هم برنيد و اين نكته رو در نظر بگيرين كه تخم مرغ در حال هم زدن نبايد كدر بشه و بايد رنگ طلايي خودشو حفظ كنه و همچنين كاملا نرم باشه.نوش جااان🥰😜\n\t\t\t\t\t\t\t"},{"id":"8dqbfc6uclnne0skr","title":"طرز تهیه املت اسفناج","category":"املت ها","city":"بین المللی","content":"\n\t\t\t\t\t\t\t\t\n\t            سلام صبحتون بخیر و آخرین پست صبحونه ایه تابستون..\nصبحونه میتووونه به جای یه تیکه نون و پنیر و چای همیشگی یه املت خوشمزه باشه که کل انرژی روزمونو برای انجام دادن کارهامون فراهم کنه، فقط انقده حوصله میخواد👌😁\n.\n.\nمراحل را ورق بزنید\nاملت اسفناج\nتخم مرغ ۲ عدد\nاسفناج پخته ۳ قاشق غذاخوری\nنمک و فلفل و پودرسیر مقداری\nپنیر خامه ای مقداری\nپنیر گودا ۱ ورق\nطرز تهیه:\nابتدا تخم مرغ ها را با مقداری نمک و فلفل و پودرسیر همزده و در تابه گرم شده مقداری کره آب کرده و سپس تخم مرغ همزده را میریزیم بعد اسفناج های بخار پز را روی نصف تخم مرغ قبل از اینکه کامل ببنده میریزیم و مقداری پنیر خامه ای و اگر پنیر گودا هم داشتین اضافه میکنیم و نصف تخم مرغ رو میاریم روی نصف موادمون و تمااام من عاشق این املت تخم مرغ و اسفناجم خیلی خوشمزست امتحان کنید.\nطرز تهیه املت اسفناج (روش 2)\n\nمواد لازم:\nتخم مرغ ۲ عدد\nاسفناج پخته ۲ قاشق غذاخوری\nکره\nپنیر گودا\nنمک و فلفل\nطرز نهیه:\nابتدا از شب قبل اسفناج ها را بخار پز کنید و بزارید یخچال حالاا فردا صبحش دوتا تخم مرغ بشکونید توی یه کاسه خوب هم بزنید تا از لختگی در بیاد نمک و فلفل بزنید و حالا کف تابه تون کره آب کنید تخم مرغ های همزده را بریزید قبل از اینکه تخم مرغ ببنده مقداری اسفناج پخته بریزید روش و مقداری هم پنیر من از پنیر گودا استفاده کردم شما میتونید از پنیر خامه ای یا پنیر در دسنرستون هم استفاده کنید.\nیعنی به قیافه ساده ش نگاه نکنید یه خوشمزگیه عجیبی داره که نگم،خلاصه که تستش کنید و به صبحانه هاتون مقداری تنوع بدید\n\t\t\t\t\t\t\t"},{"id":"8dqbfc6uclnne0u8z","title":"طرز تهیه املت پنیر","banner":"https://rezim.ir/wp-content/uploads/2022/04/19f4465061855dbf78a4b986e408dd9f__charsoogh-1-819x1024.jpg","category":"املت ها","city":"بین المللی","content":"\n\t\t\t\t\t\t\t\t\n\t            املت ها قابلیت اینو دارن که هم صبحونه هم ناهار و هم شام باشن؛\nخب خب بریم اولین املت آموزشی رو بزاریم ؛\nبرای شروع هم از یه املت آسون شروع کنیم\nاملت پنیر\nمواد لازم:\nفلفل دلمه سبز نصف یک عدد\nفلفل دلمه قرمز نصف یک عدد\nگوجه فرنگی ۱ عدد\nقارچ ۳-۴ تا کوچک\nنمک و فلفل و پودر سیر و پاپریکا\nپنیر خامه ای ۲ قاشق غذاخوری\nتخم مرغ ۲ عدد\nپنیر گودا ۱ ورق\nروغن زیتون\nطرز تهیه: ابتدا فلفل دلمه ای و گوجه فیله شده را ریز ریز خرد کنید و همچنین قارچ ها را اگه کوچیک هستن به دونیم و اگر بزرگترن اسلایس های نازک کنید و با روغن زیتون و ادویه کاملا تفت بدید تا سرخ بشه ولی زیاد نه چون فلفل ها تلخ میشه سپس پنیر خامه ای را اضافه کرده و دوباره تفت بدید تا پنیر آب بشه،بعد زرده و سفیذده تخم مرغ رو جدا کنید و سفیده را هم بزنید و اضافه کنید به مواد وقتی یخورده خودشو گرفت بهش زرده تخم مرغ زده شده اضافه کنید و وقتی سفیده ها پخت میتونید زیر گاز رو خاموش و پنیر گودا رو خرد کنید پنیر خودش آب میشه و تماام بسیار خوشمزست امتحان کنید،\n\t\t\t\t\t\t\t"},{"id":"8dqbfc6uclnne0waw","title":"طرز تهیه املت ترکیه ای","banner":"https://rezim.ir/wp-content/uploads/2023/01/1c60bbed9c4df51f0795feaf505f1c1e__charsoogh-1-819x1024.jpg","category":"املت ها","city":"ترکیه","content":"\n\t\t\t\t\t\t\t\t\n\t            از قدیم در همه جهان املت به عنوان صبحانه و شام تهیه و سرو می‌شد. با توجه به اینکه در تهیه املت چه موادی بکار رود انواع مختلف املت وجود دارد. املت ترکیه‌ای یک نوع املت تند می‌باشد که برای درست کردن آن از سبزیجات، فلفل تازه و گوجه استفاده می‌شود. این املت خیلی لذیذ بوده و دارای طعم متفاوتی می‌باشد. علت متفاوت بودن این املت با سایر املت‌ها عدم استفاده از تخم مرغ در تهیه آن است. برای درست کرن املت ترکیه‌ای به جای تخم مرغ از پنیر پیتزا و یا سایر پنیرهای کش‌دار موجود استفاده می‌کنند. اگرچه بافت این املت شبیه املت‌های معمولی است ولی طعم آن فوق‌العاده بوده و با سایر املت‌ها فرق دارد. این املت را همراه با نان به عنوان صبحانه یا شام میل می‌کنند. به منظور فراگیری نحوه درست کردن املت ترکیه‌ای به صورت مرحله به مرحله، با سایت رضیم همراه باشید.\nمواد لازم برای ۱ تا ۲ نفر\nگوجه ۲ تا ۳ عدد\nفلفل قرمز و سبز ۲ عدد\nفلفل دلمه ای نصف ۱ عدد\nسیر ۱ تا ۲ حبه\nکره ۵۰ گرم\nپنیر پیتزا، موزارلا یا هر پنیر کش دار به مقدار لازم\nنمک و پول بیبر و آویشن به مقدار لازم\nنحوه درست کردن املت ترکیه‌ای\nمرحله اول\nبه منظور درست کردن یک املت ترکیه‌ای لذیذ ابتدا یک فلفل دلمه‌ای شسته شده را به شکل نگینی متوسط خرد می‌نماییم. پس از آن فلفل قرمز و سبز را نیز به صورت ریز خرد می‌نماییم. همچنین گوجه‌های شسته شده را به شکل ریز خرد می‌کنیم.\nمرحله دوم\nبا استفاده از رنده سیر رنده کرده و یا آن را له می‌کنیم. در داخل یک تابه کره ریخته و آن را بر روی شعله گاز می‌گذاریم تا کره ذوب گردد. سپس سبزیجات را در داخل تابه ریخته و تفت می‌دهیم. درب تابه را می‌گذاریم و صبر می‌کنیم تا مواد داخل آن با حرارت ملایم بپزد.\nمرحله سوم\nبا توجه به سلیقه خود می‌توانید تخم مرغ یا هر سبزی مورد علاقه خود را به املت اضافه نمایید ولی در دستور اصلی این املت از تخم مرغ استفاده نمی‌شود. هنگامی که سبزیجات و گوجه‌ها پخت و آب آن کشیده شد پنیر پیتزا را به مواد داخل تابه اضافه می‌کنیم.\nمرحله چهارم\nبعد از اضافه کردن پنیر پیتزا درب تابه را می‌گذاریم و صبر می‌کنیم تا پنیر ذوب شده و ببندد. پس از آن املت را بهم می‌زنیم و به آن ادویه و نمک می‌زنیم و کاملا هم می‌زنیم تا مواد با هم مخلوط شده و طعم‌دار شود. املت را از روی گاز برداشته و در داخل یک ظرف مناسب سرو می‌نماییم.\n \n\t\t\t\t\t\t\t"},{"id":"8dqbfc6uclnne0xac","title":"طرز تهیه املت شاپوری","category":"املت ها","city":"ایرانی","content":"\n\t\t\t\t\t\t\t\t\n\t            یکی از غذاهای سنتی و ایرانی که طعم‌های متنوعی داشته و متعلق به خطه‌ی سرسبز شمال است، املت شاپوری نام دارد. این املت که با عنوان املت لوبیا نیز شناخته می‌شود، اولین بار توسط شخصی قهوه‌چی به نام شاپور قهوه‌چی ابداع گردید و به همین دلیل در استان گیلان و بخصوص منوی صبحانه‌ی قهوه‌خانه‌های سنتی این استان می‌توان به خوبی طعم این غذا را تجربه نمود.در صورتی که طرفدار املت هستید، پیشنهاد می‌کنیم آموزش این املت را از دست ندهید و در ادامه با ما همراه باشید.\nمواد لازم املت شاپوری برای 2 نفر\nتخم مرغ 3 عدد\nرب گوجه فرنگی 3 قاشق غذاخوری\nخوراک لوبیا چیتی ½ قوطی\nآب نارنج 1 تا 2 قاشق غذاخوری\nنمک و فلفل سیاه به مقدار کافی\nزردچوبه و روغن به مقدار کافی\nطرز طبخ املت شاپوری به روش گیلانی\n1- ابتدا تابه‌ای مناسب را انتخاب کنید و پس از ریختن روغن در آن و داغ شدن آن، رب گوجه‌فرنگی را در آن ریخته و به خوبی هم بزنید تا علاوه بر گرفته شدن بوی خامی آن، رنگ آن نیز بهتر گردد.\n2- در اواسط تفت رب، قدری نمک و ادویه‌جاتی نظیر فلفل سیاه وزردچوبه را به آن افزوده تا رب طعم بهتری بگیرد.\n3- برای اضافه نمودن تخم‌مرغ‌ها، ابتدا لازم است برای اطمینان از سالم بودن آن‌ها، تخم‌مرغ‌ها را در کاسه‌ای جدا شکسته و در صورت وجود نطفه در آن، آن را جدا ساخته و دور بریزید. پس از آن تخم‌مرغ‌ها را بدون هم زدن به تابه بریزید.\n4- در صورتی که املت هم زده دوست دارید می‌توانید با یک قاشق تخم‌مرغ‌ها و رب را با هم زده و مخلوط کنید تا یکنواخت گردند. در غیر اینصورت بدون هم زدن منتظر سفت شدن یا حالت گرفتن سفیده‌ها باشید. حال نوبت افزودن کنسرو لوبیا به تابه است.\n5- پس از ریختن لوبیا از کناره‌ی تابه به داخل مخلوط، لازم است آب آن را بگیرید. حال برای فوق العاده ساختن طعم این املت، آب نارنج نصف شده را بر آن بچکانید.\n6- به آرامی لوبیاها را جابجا نمایید و منظر بمانید تا زرده‌ی تخم‌مرغ‌ها نیز بپزد. حال زمان سرو این املت خوشمزه با نان تازه است.\nنوش‌جان\n\t\t\t\t\t\t\t"},{"id":"8dqbfc6uclnne0yng","title":"طرز تهیه املت قارچ","banner":"https://rezim.ir/wp-content/uploads/2022/12/caee3ad8acb2b2dbfd32f37c1b61d60a__charsoogh-1.jpg","category":"املت ها","city":"ایرانی","content":"\n\t\t\t\t\t\t\t\t\n\t            املت قارچ یکی از غذاهای بین المللی لذیذ و محبوب اساملت قارچ یکی از غذاهای بین المللی لذیذ و محبوب است که با دستور پخت های مختلفی طبخ می‌شود. این غذای لذیذ مانند سایر املت ها به طور معمول برای صبحانه یا عصرانه سرو می‌شود. املت قارچ به دو شیوه اصلی پخته می شود، شیوه نخست استفاده از گوشت یا مرغ در املت است و شیوه دوم املت قارچ گیاهی است که در این شیوه املت بدون گوشت و مرغ طبخ میگردد. برای تهیه این املت خوشمزه عمدتا از سبزیجات معطر استفاده می شود، در این دستور ما از پیازچه استفاده می کنیم اما شما می توانید با توجه به میل خود از سایر سبزیجات معطر استفاده کنید، برای دانستن دستورپخت این غذای لذیذ تا انتها با رضیم همراه باشید.\nمواد لازم برای 2 نفر\nتخم مرغ 3 عدد\nقارچ 4 عدد متوسط\nپیازچه 3 ساقه\nفلفل سبز 1 عدد\nنمک و فلفل سیاه به مقدار کافی\nروغن به مقدار کافی\nدستور پخت املت قارچ\nمرحله اول\nبرای تهیه املت قارچ مجلسی نخست پیازچه ها را بشویید و کنار بگذارید. قارچ ها را سریعاً شسته و پوست آن‌ها را جدا نمایید و روی تخته آشپزخانه به شکل ورقه‌ای ریز کنید.\nمرحله دوم\nحالا تابه را روی شعله کم قرار داده و روغن را اضافه نمایید و بگذارید داغ شود، سپس قارچ های خرد شده را داخل ماهیتابه بریزید و تفت دهید و کمی نمک روی قارچ ها بپاشید و مدام تفت دهید تا کاملا پخته شوند.\nمرحله سوم\nدرصورتیکه می خواهید قارچ ها آبدار باقی بمانند، آن ها را در تابه‌ای داغ بریزید و تفت دهید، اما چنانچه می خواهید آب آن ها کاملا گرفته شود، آن ها را در تابه‌ای سرد بگذارید و روی شعله بگذارید تا آب‌شان کاملا تخلیه کنید\nمرحله چهارم\nسپس تخم مرغ ها را در ظرفی جدا شکسته و در صورت سالم بودن در کاسه ای ریخته و با همزن کاملاً هم بزنید تا کاملا یکدست شوند. بعد از آن پیازچه ها را روی تخته آشپزخانه قرار دهید.\nمرحله پنجم\nسپس پیازچه ها را با چاقو کاملاً ریز کنید و داخل تخم مرغ ها بریزید و دوباره با همزن دستی کاملا ترکیب نمایید و به قارچ ها اضافه کنید و کمی تفت دهید و بگذارید املت شکل خودش را بگیرد و منسجم گردد.\nمرحله ششم\nشعله را زیاد نمایید و فلفل سبز تند را مانند زمانی که میخواهید بادمجان را کبابی کنید روی شعله قرار دهید و بگذارید کمی کبابی شود و سپس روی تخته آشپزخانه بگذارید.\nمرحله هفتم\nسپس از انتهای آن را کاملا نازک خرد کنید و داخل املت بریزید. سعی کنید این کار را تا جای ممکن سریع انجام دهید، چرا که با این کار طعم فلفلی و دودی مطبوعی به املت می‌دهید، البته می توانید از فلفل سبز شیرین هم استفاده کنید.\nمرحله هشتم\nحالا پس از اینکه املت کاملاً پخت، نیمی از املت قارچ را با کفگیر برداشته و بر روی نصف دیگر را آن تا کرده و در بشقاب قرار دهید و با سس کچاپ میل کنید. نوش جانتان!\n\t\t\t\t\t\t\t"},{"id":"8dqbfc6uclnne0zss","title":"طرز تهیه املت گوجه پنیری","banner":"https://rezim.ir/wp-content/uploads/2022/12/1069c8c11eea151dd5b68a3a08ba01bc__charsoogh-1-1024x640.jpg","category":"املت ها","city":"ایرانی","content":"\n\t\t\t\t\t\t\t\t\n\t            همانطور که میدانید املت غذایی است که به عنوان صبحانه و شام در تمام دنیا طرفدار داشته و مورد استفاده قرار می گیرد. همچنین املت ها با توجه به نوع موادی که درون آن ها وجود دارد، انواع گوناگونی دارند. ما در این مطلب سعی داریم تا املت گوجه پنیری را به شما عزیزان بیاموزیم. در این نوع املت با توجه به اینکه تخم مرغ داخل گوجه می باشد و در فر پخته می شود و چون از لحاظ ظاهری خوب می باشد می تواند همچون پیش غذا در مهمانی ها یا مثل یک صبحانه خیلی خوب در رستوران ها در منو در نظر گرفته شود. با ما همراه باشید تا دستور طبخ این غذا را بیاموزید.\nمواد لازم برای ۳ نفر\nگوجه فرنگی ۳ عدد\nزرده تخم مرغ ۶ عدد\nپنیر پیتزا ۶۰ گرم\nسبزیجات معطر (اختیاری) ۲ قاشق غذاخوری\nنمک و فلفل سیاه به مقدار کافی\nنحوه و دستور تهیه املت گوجه پنیری\nگام اول\nدر ابتدا جهت درست کردن املت لذیذ و مجلسی تک نفره می بایست گوجه فرنگی ها را به دو نیم مساوی تقسیم کرده و درون آن را کاملا با قاشق خالی نمایید. پس از آن نیز از زیر گوجه فرنگی های خالی شده هم یک لایه نازک برش بزنید تا داخل ظرف خم نشود و صاف باشد.\nگام دوم\nاکنون می بایست سینی فر را با کمی روغن مایع چرب پرب نمایید و بعد از آن گوجه فرنگی ها را داخل سینی فر مرتب بچینید. حال باید زرده های تخم مرغ را از سفیده جدا نمایید و هر زرده را داخل هر نصف گوجه فرنگی به آزامی بریزید.\nگام سوم\nدر این گام باید اندکی نمک و ادویه های مورد علاقه خود را بر زرده تخم مرغ اضافه نمایید. پس از آن نیز پنیر پیتزا را داخل هر گوجه روی زرده تخم مرغ بگذارید. همچنین شما می توانید در اینجا به سلیقه خود اندکی فلفل سبز و انواع سبزیجات نیز روی هر گوجه قرار دهید.\nگام چهارم\nدر پایان فر را به اندازه ۱۹۰ درجه سانتی گراد به مدت ده دقیقه روشن نمایید تا داغ شود. سپس می بایست تا سینی فر را داخل فر بگذارید تا املت ها در زمان یک ربع تا بیست دقیقه داخل فر به خوبی پخته شوند. اینک املت پنیری شما حاضر است و می توانید آن را میل نمایید. ازینکه تا اینجا همراه ما بودید سپاسگزاریم.\n \n\t\t\t\t\t\t\t"},{"id":"8dqbfc6uclnne11re","title":"طرز تهیه تخم مرغ آب پز بدون پوست","banner":"https://rezim.ir/wp-content/uploads/2022/04/d9408d8123b8210efea9b880d8d93a2a__charsoogh-1-819x1024.jpg","category":"املت ها","city":"بین المللی","content":"\n\t\t\t\t\t\t\t\t\n\t            سلاامم..صبحتون بخير ،اينم از صبحونه امروز كه واسه خودم درست كردم كه بعدش برم سراغ يه تمرين سخت🎾👟🏃🏻‍♀️💪🏻\nولي حيفه كه بهتون يه چيز جديد آموزش ندم،اين تخم مرغي كه تو ظرف ميبينيد تخم مرغ پوچد شده هست كه خيلي خوشمزست دور تا دور تخم مرغ پخته و وسطش عسليه😋\nواين روش پخت براي انواع ساندويچ هاي صبحانه عاليه\nتخم مرغ آب پز بدون پوست\nمواد لازم:\nتخم مرغ ١ عدد\nمقداري آبجوش\nسركه يا آبليمو ١ قاشق مرباخوري\nنمك مقداري\nيه كفگير😉\nطرز تهيه:\nابتدا ميزاريم مقداري آب به جوش بياد بعد بهش سركه يا آبليمو را اصافه و مقدار كم نمك و بعدش تخم مرغ را در ظرف ميشكنيم ،تخم مرغ سريع بسته ميشه ووقتي خودشو گرفت (حدودا ٣-٤ دقيقه كافيه)با يه كفگير تخم مرغ را از آب برداشته و سرو ميكنيم.نكته (ميزان عسلي بودن تخم مرغ بستگي به خودتون داره اگه ميخواين سفت تر بشه بيشتر تو آبجوش نگه دارين)\nپ ن:در كنار تخم مرغم كدو سبز مزه دار شده و گريل شده گذاشتم بعضي وقتا سبزيجات هم با صبحانه ام مصرف ميكنم،شمام يخورده تنوع بدين و به يه چاي و نون و پنير ساده بسنده نكنيد چون وعده صبحانه مهمترين وعده غذاييمون هست.\nپ ن:حتما يه پست ديگه براتون از يه ساندويچ با همين طبخ تخم مرغ ميزارم كه براي صبحانه عاليه و قطعا عاشقش ميشين😍\nپ ن:(پوچد اگ )يعني تخم مرغي كه بدون پوست پخته بشه.\n\t\t\t\t\t\t\t"},{"id":"8dqbfc6uclnne12ux","title":"طرز تهیه نیمرو خامه ای","banner":"https://rezim.ir/wp-content/uploads/2022/12/4e931b346e36b60049f9df2241eb6e4e__charsoogh-1.jpg","category":"املت ها","city":"بین المللی","content":"\n\t\t\t\t\t\t\t\t\n\t            نیمرو خامه ای همان تخم مرغ معمولی است که برای صبحانه با خامه و پنیر خام تهیه می شود. برای مشاهده آموزش کامل و مرحله به مرحله طرز تهیه نیمرو خامه ای با سایت رضیم همراه باشید.\nمواد لازم برای ۵ نفر\nتخم مرغ ۷ عدد\nخامه صبحانه ۲۰۰ گرم\nپنیر خامه ای ۲۰۰ گرم\nتهیه نیمرو خامه ای\nگام اول\nبرای تهیه سس خامه ای ابتدا خامه را در ظرف مناسبی بریزید سپس ظرف را روی حرارت ملایم قرار دهید و خامه را به آرامی تفت دهید تا نرم و یکدست شود. سپس پنیر خامه ای را به تابه اضافه کنید.\nگام دوم\nدر این مرحله پنیر خامه ای را با پشت قاشق فشار دهید تا خوب نرم شود سپس با خامه مخلوط کنید تا یکدست شود. پس از مخلوط شدن پنیر و خامه، کمی نمک و فلفل اضافه می کنیم.\nگام سوم\nحالا دوباره مواد را در تابه با هم ترکیب می کنیم تا ادویه ها وارد خامه و پنیر شود. البته توجه داشته باشید که چون خود پنیر خامه ای نمک دارد نباید زیاد نمک اضافه کنیم چون ممکن است شور شود.\nگام چهارم\nدر این مرحله تخم مرغ ها را یکی یکی در ظرفی می شکنیم سپس با چنگال خوب هم می زنیم تا گلوله نشوند. سپس تخم مرغ زده شده را به ماهیتابه اضافه کنید و بگذارید تا خودش را بگیرد.\nگام پنجم\nبرخی افراد دوست ندارند زرده و سفیده تخم مرغ را مخلوط کنند. این افراد باید تخم مرغ ها را مستقیم به ماهیتابه اضافه کنند و فقط سفیده ها را بزنند سپس نیمرو را با حرارت ملایم به همین ترتیب بپزند.\nگام ششم\nبعد از اینکه تخم مرغ ها را به دلخواه به تابه اضافه کردید، درب تابه را بگذارید تا تخم مرغ ها به طور یکنواخت بپزند. در آخر نیمرو را در بشقاب مورد نظر بریزید و با نان بربر سرو کنید.\n \n\t\t\t\t\t\t\t"},{"id":"8dqbfc6uclnne14bx","title":"طرز تهیه هویج بیج","category":"املت ها","city":"ایرانی","content":"\n\t\t\t\t\t\t\t\t\n\t            یکی از غذاهای خوشمزه و در عین حال بسیار ساده ایرانی که در گذر زمان با دستور غذایی  های مختلفی طبخ شده هویج بیج است. هویج بیچ از قدیمی ترین و سنتی ترین غذاهای مخصوص گیلانی ها و مردم شمال کشور است. این غذا به حدی قدیمی و سنتی است که حتی ممکن است نسل جدید مردم این شهر نیز به سختی اسم این غذا را شنیده باشند. این غذای خوشمزه و خوش طعم نوعی املت محسوب می شود. شاید فکر کنید که این غذا به واسطه حضور هویج شیرین باشد، اما شیرینی این غذا به دلیل استفاده از آبلیمو کاملاً گرفته می شود. شما می توانید برای آموزش این غذای خوشمزه ایرانی با سایت رضیم همراه باشید.\nمواد لازم برای 2 نفر\nتخم مرغ 3 عدد\nسیر 3 حبه\nپیاز 1 عدد\nهویج 2 عدد متوسط\nآب لیمو ترش 1 تا 2 قاشق غذاخوری\nنمک و فلفل سیاه به مقدار کافی\nزردچوبه و روغن به مقدار کافی\nدستور پخت هویج بیج\nمرحله اول\nبرای طبخ و تهیه غذای هویج بیج به روش سنتی مردم گیلان، در ابتدا پیاز را ساطوری خرد کرده و به همراه کمی روغن درون تابه مناسب تفت دهید تا پیازها کاملا شیشه ای و طلایی رنگ شوند و کامل سرخ شوند.\nمرحله دوم\nدر مرحله بعدی سیر را رنده کنید و با مقداری ادویه شامل فلفل سیاه، نمک و زرد چوبه و… به تابه اضافه نمایید. در مرحله بعد سیر و پیاز را با هم تفت بدهید تا کاملا عطر سیر به همراه ادویه ها ترکیب شوند.\nمرحله سوم\nهویج را از قبل پوست بگیرید و با رنده ریز کاملا رنده کنید و به ظرف تابه در این مرحله اضافه نمایید. سپس با افزودن مقدار مناسبی از آب لیمو ترش، شیرینی هویج را بگیرید و با بستن درب تابه اجازه بدهید تا هویج آب اضافی خود را از دست بدهد.\nمرحله چهارم\nاجازه بدهید تا هویج آب مازاد خود را کاملاً از دست بدهد و به خوبی سرخ شود. در مرحله بعد یکی یکی تخم مرغ ها را اضافه کنید و مواد را کاملاً مخلوط کنید تا املت هویج بیج کاملا یکدست شود.\nمرحله پنجم\nبرخی افراد هم زدن تخم مرغ را در غذاهایی مثل املت دوست ندارند. این افراد می توانند هنگام طبخ هویج بیج به آرامی درب تابه را ببندند و با شعله بسیار کم غذا را طبخ نمایند و اجازه بدهند تا تخم مرغ به همان حالت به آرامی پخته شود.\nمرحله ششم\nدر نهایت پس از آنکه تخم مرغ ها کاملاً پخته شدند غذا آماده است و می توان با چشیدن طعم آن و افزودن کمی ادویه مثل نمک طعم دلپذیرتری به املت هویج بیج ببخشید. حال غذا را درون ظرف مناسبی بکشید و تزیین کنید و به همراه نان داغ میل بفرمایید.\n \n \n\t\t\t\t\t\t\t"}]